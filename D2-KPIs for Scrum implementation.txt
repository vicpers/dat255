KPIs for Scrum implementation

Nedan redogörs för 5 KPI:er, vilka teametmedlemmarna enats om som relevanta för att följa upp och utvärdera teamtes prestation och välmående över tid. Samtliga KPI:er kommer att följas upp vid varje sprint retrospective, det vill säga på veckobasis. 

----------------------------------------------------------------------------------------

KPI #1
Vad/Vilken KPI?
	Velocity
Varför?
	För att kunna få en övergripande koll på att teamet internt arbetar i rätt takt. Anledningen är att teamet anser att detta är viktigt för att generellt sett kunna leverera den önskade funktionaliteten i slutprodukten innan deadline. Genom att mäta velocity kan teamet kontinuerligt utvärdera hur stor bredd av funktionalitet som kan levereras under en sprint och på så vis fördela arbetsbördan över projekttiden på ett relevant sätt. Skulle KPI:n avvika markant från utsatta ramar kan djupare diskussion genomföras för att åskådliggöra andra orsaker och problem som teamet påverkas av.
Hur ska den mätas?
	Som en procentuell sats där förhållandet beräknas genom arbetspoäng från inkrement godkända av produktägare dividerat med genomsnittlig tidigare velocity (uppskattad velocity för första sprinten).
----------------------------------------------------------------------------------------

KPI #2
Vad/Vilken KPI?
	Upplevd arbetsbelastning
Varför?
	Genom att varje teammedlem reflekterar kring, och subjektivt skattar den upplevda arbetsbelastningen och sedan delar denna med teamet, kan risken för överbelasningen av enskilda teammedlemmar kraftigt reduceras. Vidare får teamet därigenom en god överblick över teamets aggregerade arbetsbelastning och kan därför lättare omfördela arbetsuppgifter vid behov. 
Hur ska den mätas?
	Varje teammedlem skattar den personligt upplevda arbetsbelastningen på en skala mellan 0 och 1, där
		0 = jag upplever ingen arbetsbelastning överhuvudtaget
		1 = jag upplever en ohälsosamt hög arbetsbelastning
----------------------------------------------------------------------------------------

KPI #3
Vad/Vilken KPI?
	Psykosocial miljö
Varför?
	Det är generellt sett viktigt att ha en god stämning där samtliga teammedlemmar har en positiv attityd och inställning gentemot varandra. Detta för att dra nytta av synergieffekter och en allmän positiv känsla. En positiv stämning leder till bättre resultat.
Hur ska den mätas?
	Ett fåtal frågor som besvaras på en skala från 0 till 1 där 0 motsvarar lägsta nivå och 1 högsta. Frågorna lyder:
		Hur glad är du över att vara en del av teamet?
		Hur nöjd är du med dina arbetsuppgifter?
		Hur värdefull känner du dig för teamet?
		Hur stolt känner du dig för det teamet levererar?
----------------------------------------------------------------------------------------

KPI #4
Vad/Vilken KPI?
	Godkända inkrement
Varför?
	För att kunna mäta hur väl de inkrement som genomförs under varje sprint uppnår produktägarens krav på motsvarande inkrement. Hänsyn ska inte tas till hur många poäng varje user story motsvarar utan enbart fokusera på hur de producerade inkrementen för varje sprint upplevs av produktägaren. För att kunna utvärdera hur väl teamets uppfattning av user storys går hand i hand med produktägarens.
Hur ska den mätas?
	Andelen inkrement, godkända av produktägaren, av de totala inkrement som producerats av teamet. Om 2 inkrement av 5 är och dessa två motsvarar 40 av 50 arbetspoäng för sprinten är andelen 40% och inte 80%.
----------------------------------------------------------------------------------------

KPI #5
Vad/Vilken KPI?
	Release Burndown
Varför?
	För att alla i teamet skall ha en god uppfattning av projektets omfattning, framgång och fortgång. Utan denna övergripande förståelse svävar teamet i ovisshet kring hur mycket jobb som avklarats och återstår. Detta skulle i sin tur leda till ojämn arbetsbelastning. Vidare belyser även en Version Burndown effekterna av Scope Creep. Vid omfattande Scope Creep finns en risk att teamets framgångar drunknar bland de stories som produktägaren lägger vilket kan vara ett hårt slag för teamets moral.
Hur ska den mätas?
	Den mäts genom att projektets samtliga stories sammanställs vid början av projektet. Vid varje sprint noteras hur många av dessa som avklarats samt hur många ytterligare som introduceras till projektet.
